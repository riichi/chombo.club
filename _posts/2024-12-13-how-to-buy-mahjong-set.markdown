---
title: "Kupowanie zestawu do mahjonga — jak wybrać ten najlepszy?"
date: 2024-12-13 14:00:00 +0100
categories: other
lang: pl
---

Zakup zestawu do mahjonga może stanowić nie lada wyzwanie. Wynika to przede wszystkim z bardzo dużej ich różnorodności i dostępności na rynku. Poczynając od samego miejsca zakupu poprzez rodzaje, wielkość a także samą jakość wykonania kamieni — jest w czym wybierać. Niniejszy poradnik ma na celu ułatwienie wyboru odpowiedniego zestawu do mahjonga — zarówno jeśli chodzi o jakość jego wykonania, miejsce zakupu, jak również i wielkość kamieni.

## Własny zestaw do mahjonga — czy jest mi on naprawdę potrzebny?

Zakup zestawu do mahjonga wymaga pewnego rozeznania w temacie, zwłaszcza w przypadku zestawów kupowanych za granicą, ponieważ z reguły jest on dość kosztowny. Z tego względu, zanim dokonamy zakupu, należy sobie zadać trzy bardzo ważne pytania:

1. Czy na pewno będziemy mieli cztery osoby chętne do grania?
2. Czy ze wszystkich osób chętnych do grania, przynajmniej jedna zna zasady na tyle, aby nauczyć pozostałe chętne osoby?
3. Czy ta „przynajmniej jedna osoba” umie te zasady wszystkim wytłumaczyć w sposób zrozumiały, czyli tak, aby przypadkowo nie powstała własna odmiana mahjonga?

Jeśli nie mamy czterech graczy, w tym kogoś, kto już umie grać, warto poważnie zastanowić się, czy w ogóle jest sens kupować zestaw do mahjonga. Samodzielna nauka nie jest łatwa (patrz trzygodzinne filmiki na YouTubie wyjaśniające zasady gry) i w związku z tym, nie ma sensu kupować drogiego zestawu do mahjonga po to tylko, żeby kurzył się na półce.

## Zestaw do mahjonga a mata do mahjonga

Zakup samego zestawu to nie wszystko. Warto także pomyśleć o tym, aby zapewnić sobie i innym grającym jak największy komfort gry. Do tego celu idealnie sprawdzi się mata do mahjonga. Z jej wykorzystaniem nie tylko poprawimy komfort gry, ale też zadbamy o to, aby kamienie nie ulegały tak szybko zniszczeniu.

Mata do mahjonga to kawałek materiału, który rozkłada się na stole celem ochrony kamieni przed uszkodzeniem ich (np. Poprzez uderzanie o twardy blat) tudzież stołu przed kamieniami (analogicznie). Mata do mahjonga co do zasady nie stanowi stałego elementu zestawu do mahjonga i jest kupowana osobno.  
Czy posiadanie maty jest konieczne? Granie kamieniami na twardym stole, czy nawet podłodze, jest oczywiście możliwe, ale trzeba liczyć się z takimi konsekwencjami, do których najczęściej zalicza się:

* **Hałas**. Dźwięk mycia (tj. mieszania) kamieni na twardym stole jest bardzo głośny i może być słyszany nawet w promieniu 50 metrów.
* **Uszkodzenie kamieni**. Jakkolwiek nylon, z którego wytwarzane są nowoczesne kamienie do mahjonga, jest dość trwały, to możliwe jest pojawienie się wyszczerbień czy innych uszkodzeń, które skutkują tym, że zestaw nie nadaje się do poważnej gry, jako że wyszczerbione kamienie łatwo jest rozpoznać.

Granie z wykorzystaniem maty do mahjonga z wysokimi brzegami ma też takie zalety, że łatwiej jest równo układać kamienie i trudniej zrzucić je ze stołu w trakcie mieszania, a co więcej — jeśli do gry używamy punktów-patyczków (点棒, *tenbou*) — maty typu Junk Mat mają przy brzegu maty rowki pozwalające na wygodne przechowywanie punktów.

Zakupienie maty ma jednak tę oczywistą wadę, że za nią samą oraz za jej import trzeba zapłacić. Zwłaszcza to ostatnie może być kosztowne. Wynika to z tego, że zwijana mata do mahjonga po zwinięciu pozostaje dość długa. To z kolei sprawia, że przedsiębiorstwa transportowe mogą żądać większych opłat za jej przewóz.  Alternatywą dla dedykowanych do mahjonga mat jest tutaj wykorzystanie kawałka sukna (tzw. ang. *speed cloth,* czyli materiału używanego przy produkcji np. stołów do pokera). Można także własnoręcznie skonstruować blat do mahjonga, który byłby pokryty np. wykładziną.

Przy zakupie zestawu do mahjonga należy, naszym zdaniem, rozważyć zakupienie również porządnej maty. Jeśli nie macie na nią budżetu, warto jest pomyśleć nad zorganizowaniem sobie innego rodzaju podkładki do gry.

## Zestawy japońskie vs zestawy chińskie
Istnieją dwa główne rodzaje kamieni do mahjonga — chińskie i japońskie. Jak je rozróżnić? Jest na to bardzo prosty sposób. Wyróżniamy kilka kryteriów, jeśli chodzi o podział kamieni do mahjonga, a są to:

* **Rozmiar:** Zestawy chińskie zazwyczaj mają kamienie ok. dwukrotnie większe od kamieni z zestawów japońskich. Może to mieć znaczenie z punktu widzenia dostępnego miejsca do gry, rozmiarów maty (chińskie kamienie mogą nie mieścić się na macie) czy rozmiarów kończyn. Występują też zestawy miniaturowe lub bliższe standardowym japońskim, ale duży rozmiar to pierwsza rzucająca się w oczy różnica między zestawami chińskimi a japońskimi;
* **Czerwone piątki**: Japońskie zestawy zawierają dodatkowo cztery czerwone piątki (赤ドラ, *akadora*);
* **Białe smoki**: Japońskie białe smoki są czystym kamieniem bez wzoru, podczas gdy chińskie oznaczone są prostokątem-ramką;
* **Zielone smoki:** Co prawda jedne i drugie są zapisane chińskim znakiem, niemniej jednak różnią się one czcionką, co możecie zobaczyć na zdjęciach poniżej:

{% include figure.html alt="Porównanie rozmiarów kamieni" filename="how-to-buy-mahjong-set/image11.jpg" %}

Jakie są zatem różnice między zestawami chińskimi i japońskimi? Niewielkie. Japoński zestaw będzie potrzebny tylko wtedy, kiedy bardzo chcecie grać na czerwone piątki. W tym miejscu należy wspomnieć, że standardowe zasady europejskie, tj. [zasady turniejowe EMA](http://mahjong-europe.org/portal/) (European Mahjong Association) nie wykorzystują czerwonych piątek. Wygląd białych smoków jest z kolei wyłącznie kwestią gustu, toteż przy wyborze zestawu należy się kierować raczej względami estetycznymi lub wygodą niż tym, czy jest to zestaw produkowany w Japonii, czy w Chinach. Oczywiście kwestia tego, czy kupujecie — nazwijmy to zwykły zestaw, a zestaw japoński jest dla wielu osób ważna. Naszym zdaniem jednak zdecydowanie najistotniejsza będzie kwestia tego, czy wybrany zestaw będzie dostępny w rozsądnej cenie i będzie wyróżniał się wygodą użytkowania.

{% include figure.html alt="Przykładowe zestawy z matami" filename="how-to-buy-mahjong-set/image3.jpg" %}

## Zestawy dostępne w Polsce

Zaczniemy od zestawów najtańszych, czyli chińskich z Allegro (to te z czasem dostawy powyżej tygodnia i ceną poniżej 100&nbsp;PLN). Większość z nich prawdopodobnie od razu można sobie darować, ich jakość jest zazwyczaj słaba i nie są warte twojej uwagi.

{% include figure.html alt="Polskie zestawy" filename="how-to-buy-mahjong-set/image23.jpg" %}

Nawet nie pytajcie nas, czy warto je kupić — nie warto. Należy jednak wspomnieć, że nie posiadamy tych konkretnych, przedstawionych powyżej zestawów i ta ocena jest wyrażona na podstawie naszych doświadczeń z chińskimi zestawami ogółem.

Wyżej cenowo stoją słynne „Grapety” czy też „Madżong”. Trzeba jednak liczyć się z tym, że kamienie w takim zestawie będą krzywe, co znacząco wpłynie na komfort gry. Tego rodzaju zestaw to dobre rozwiązanie dla początkujących, ale ostatnio jest ciężko dostępny, a jeśli już — to po zawyżonych cenach. Jeśli ktoś chce od ciebie więcej niż 150 PLN za Grapety — prawdopodobnie nie warto.

{% include figure.html alt="Zestaw Grapet" filename="how-to-buy-mahjong-set/image4.jpg" %}

Drugim zestawem dostępnym w Polsce są [białe kamienie z e-go](https://www.e-go.pl/mahjong/japonski-mahjong-bialy.htm). W grudniu 2024 ich cena wynosi 449&nbsp;PLN i należy się zastanowić czy nie lepiej wydać tych pieniędzy na japońskie kamienie.  
Recenzja tych kamieni i porównanie ich z Grapetami jest dostępne [na naszej stronie](https://chombo.club/other/2021/06/15/review-e-go-white-tiles/).

## Zestawy dostępne w Japonii

W sytuacji, kiedy chcecie kupić tzw. *Prawdziwe Kamienie Do Mahjonga, Japan* — zdecydowanie najpopularniejszą w Polsce japońską marką takich zestawów są kamienie AMOS. Są one produkowane przez Taiyo Chemicals.

Kamienie te dostępne są w różnych wariantach, z różnymi kombinacjami żetonów shuugi (podobnych do tych pokerowych, nie jest nam wiadomo, żeby ktokolwiek w Polsce z nich korzystał), yakitori (opcjonalnych znaczników, niewykorzystywanych turniejowo) i innych dodatków takich jak hayahaya (mata do liczenia punktów w języku japońskim) czy kompas (opcjonalna ściąga, nieużywana przez wprawionych graczy, natomiast bardzo pomocna dla graczy początkujących). Niektóre zestawy zawierają też dołączoną matę, o której wspominałam na początku tego wpisu.

Wadą japońskich zestawów jest to, że trzeba je sprowadzić z zagranicy. Koszty dostawy nie są małe i w przypadku japońskiego Amazona wynoszą około 5000&nbsp;JPY (około 135&nbsp;PLN za samą przesyłkę), ale za to jest szybka, bo zazwyczaj trwa mniej niż tydzień.

Tańsza wersja AMOS-ów to [AMOS Begin](https://www.amazon.co.jp/dp/B09MLZZ5K6), kosztujące ok. 5500&nbsp;JPY + 6200&nbsp;JPY przesyłka — razem około 310&nbsp;PLN.  
Droższa wersja AMOS-ów to [AMOS Smart](https://www.amazon.co.jp/AMOS-Smart-Mahjong-Tile/dp/B09MLZS79M/) — kosztują ok. 6200&nbsp;JPY, a przesyłka kolejne 6800&nbsp;JPY, czyli około 350&nbsp;PLN. Możecie również skusić się na trochę [droższą wersję](https://www.amazon.co.jp/dp/B0C6QFVFBM) z kolorowymi patykami kosztującą 8600&nbsp;JPY.

### Czym się różnią AMOS BEGIN i AMOS SMART?

AMOS Begin są nieco mniejsze — mają 26 mm szerokości, podczas gdy Smarty mają 28 mm. Nie jest to duża różnica, jednak odczuwalna podczas gry, a trzeba pamiętać, że preferencje się różnią. Smarty dodatkowo mają znaczniki yakitori, ale ich obecność nie jest konieczna do gry.

Nieco wyżej wśród AMOS-ów stoją [Masters](https://www.amazon.co.jp/-/en/Taiyo-Giken-Mahjong-Tile-Masters/dp/B09MLZBNF1). Posiadają one znaczniki yakitori, żetony shuugi, hayahaya i kompas. Kosztują ok. 7200&nbsp;JPY, przesyłka 7000&nbsp;JPY, czyli około 380&nbsp;PLN.

Najbardziej high-endowym zestawem AMOS-a jest [Complete Gear](https://www.amazon.co.jp/-/en/Taiyo-Giken-Mahjong-Tile-Complete/dp/B09MM1VBDT). Różni się tym od zestawu Masters, że jest on w ładnej twardej walizce, której wnętrze i tacki są wyściełane zamszopodobnym materiałem, posiada on wszystko to, co Masters tylko żetony shuugi są bardziej premium — przypominają wyglądem żetony znane z pokerowych stołów. Jak przystało na zestaw premium, cena również się różni — trzeba liczyć się z wydatkiem rzędu 11000&nbsp;JPY \+ przesyłka ok. 8500&nbsp;JPY, co daje zawrotne 19500&nbsp;JPY (ok. 520&nbsp;PLN).

Przykładem zestawu all-in-one jest już komplet [Prime Gear](https://www.amazon.co.jp/-/en/mahjong-set-junk-prime-gear/dp/B09MLZX8TY) — jego zaletą jest obecność maty, natomiast wadą — brak walizki (tacki z kamieniami pakowane są do kieszeni w pokrowcu na matę, które niestety prują się i są nieco zbyt duże, co powoduje rozsypywanie się kamieni w kieszeniach). Zestaw ten kosztuje ok. 8200&nbsp;JPY, przesyłka to kolejne 8200&nbsp;JPY, razem około 440&nbsp;PLN. To właśnie na tych zestawach uczymy gry na konwentach.

Jeśli nie lubisz Amazona, zestawy można kupić też pośrednio od producenta, używając proxy World Shipping bezpośrednio [ze strony Taiyo](https://shop.taiyo-chemicals.co.jp/shopdetail/000000000035/), lub innych proxy wysyłających z Japonii, np. Zenmarket.

### Inne zestawy

#### [YMI — Yellow Mountain Imports](https://www.amazon.pl/Yellow-Mountain-Imports-Japoński-Mahjong/dp/B003UU129U?ref_=ast_sto_dp&th=1&psc=1)

Są to kamienie, których dostępność w Europie czy Stanach jest dużo lepsza, są one jednak minimalnie płytsze i trochę gorszej jakości od kamieni AMOS, niemniej jednak są one tańsze od kamieni Taiyo Chemicals (Oficjalny sklep YMI na Amazon.pl wycenia zestaw na 290&nbsp;PLN + darmowa dostawa). Same kamienie możecie dostać w rozmiarze 26 mm oraz 30 mm ([żółte](https://www.amazon.pl/Yellow-Mountain-Imports-Japoński-Mahjong/dp/B08FM1CL1S/ref=sr_1_7?__mk_pl_PL=ÅMÅŽÕÑ&crid=2SIPBVQCV4ROB&dib=eyJ2IjoiMSJ9.ukzauhsQi_BDC6fJ16MCNDWX8LHnSWHYnYz4Fud3sJLFId-84Z2M77_WFc3M1ksk1dfqpg1dwfRTfLM5eQsGxXSFiZDD7LTJ6jGCu-6nmavmnUXyWLE45-XQDCrBuLpEewo1oLvIC7XRNMLTxxe5cEzZyXTqxwpG1SpiHpWqraGRDVTowyOOGgpe555ugADoh3RR7u3vLjI560V7Zedh6ZI13zvfOtb1w7jS2k7ZWzeuYp0hUfiIbCes5jgIONGk6A0ijPQStbEfl0kfED0vO__mYXm_yNFYfbCCLCQYkizONLsGWr0qAUVemxzl3XW1cuysU9G9AcMqnuHewqzn4Hd1fNYLvHWn3jDuxY9qss-k9TdJDdG9JHE6Ej4TmqRtrq6kE5wR_65v-fy1mo2RRDzWaiDrwe_vKpFCuxvBCp8cA24j2wFqWr5do-vMkE-E.Cfw0-2M21Y_dlrXeVA0MakBFFOKX1ciE0Kzn-RaSdnQ&dib_tag=se&keywords=mahjong&qid=1733997234&sprefix=mahjong%2Caps%2C96&sr=8-7) lub [zielone](https://www.amazon.pl/Yellow-Mountain-Imports-Japoński-Mahjong/dp/B0BX2W6YJY/ref=sr_1_8?__mk_pl_PL=ÅMÅŽÕÑ&crid=2SIPBVQCV4ROB&dib=eyJ2IjoiMSJ9.ukzauhsQi_BDC6fJ16MCNDWX8LHnSWHYnYz4Fud3sJLFId-84Z2M77_WFc3M1ksk1dfqpg1dwfRTfLM5eQsGxXSFiZDD7LTJ6jGCu-6nmavmnUXyWLE45-XQDCrBuLpEewo1oLvIC7XRNMLTxxe5cEzZyXTqxwpG1SpiHpWqraGRDVTowyOOGgpe555ugADoh3RR7u3vLjI560V7Zedh6ZI13zvfOtb1w7jS2k7ZWzeuYp0hUfiIbCes5jgIONGk6A0ijPQStbEfl0kfED0vO__mYXm_yNFYfbCCLCQYkizONLsGWr0qAUVemxzl3XW1cuysU9G9AcMqnuHewqzn4Hd1fNYLvHWn3jDuxY9qss-k9TdJDdG9JHE6Ej4TmqRtrq6kE5wR_65v-fy1mo2RRDzWaiDrwe_vKpFCuxvBCp8cA24j2wFqWr5do-vMkE-E.Cfw0-2M21Y_dlrXeVA0MakBFFOKX1ciE0Kzn-RaSdnQ&dib_tag=se&keywords=mahjong&qid=1733997234&sprefix=mahjong%2Caps%2C96&sr=8-8&th=1) plecki — są one odpowiednio droższe)  
Na OLX, Facebook Marketplace i eBayu możecie znaleźć dość losowe zestawy — raczej nie warto w nie inwestować, ale polecamy pytać o konkretne egzemplarze na [Discordzie](https://discord.chombo.club/).

{% include figure.html alt="Zestaw YMI" filename="how-to-buy-mahjong-set/image6.jpg" %}

#### [Zestaw “Nintendo Mahjong Tiles Yakuman Phoenix”](https://www.amazon.co.jp/-/en/Nintendo-Mahjong-Tiles-Yakuman-Phoenix/dp/B00GMCH026)

Dużo droższa opcja, klasyczny japoński zestaw z tyłami kamieni stylizowanymi na bambusowe, punktami-patyczkami, żetonami shuugi i znacznikiem rundy. Jego cecha szczególna to że jedynki kółek mają kształt żółwi.

{% include figure.html alt="Zestaw Nintendo" filename="how-to-buy-mahjong-set/image15.jpg" %}

Przeczytaliście to wszystko i cena was przeraża? Jest jeszcze jedna rzecz, którą możecie zrobić — jedyne co będzie do niej potrzebne, to znajomy w Japonii lub własny wyjazd. W sklepach z przedmiotami z drugiej ręki, takich jak Hard Off, możecie znaleźć tanie i dobre zestawy — na przykład kamienie z bambusowymi tyłami. Wtedy koszt zestawu potrafi spaść nawet poniżej 1000&nbsp;JPY. Oczywiście nie każdy zestaw zestawowi równy, więc warto dopytać się o opinię na przykład na naszym [Discordzie](https://discord.chombo.club/). Należy przede wszystkim dopilnować, żeby kamienie nie były ukruszone ani pomazane na brzegach lub tyłach. Kamienie można pomalować samemu, jeśli kolory nieco się starły.

Wybraliście zestaw i nie jest to Prime Gear? Kochacie swój stół i nie chcecie zrujnować kamieni, za które zapłaciliście prawie pół tysiąca?  
Wracamy do mat — tu również najlepszym producentem jest Taiyo. Mają dostępne dwa rodzaje mat, z miejscem na liczmany ([Junk Mat](https://www.amazon.co.jp/-/en/ジャンクマット-JUNK-MAT-Mahjong-Mat/dp/B0017KHW3A)) i bez tego miejsca ([Light Mat](https://www.amazon.co.jp/-/en/Light-Mat/dp/B005VD6DKW/)).

Prawdopodobnie szukając mat natkniecie się też na [takie](https://www.amazon.co.jp/-/en/Simple-Standard-Mahjong-Feeling-Perfect/dp/B002ODEGEM), [takie](https://www.amazon.co.jp/-/en/MJN-NYMT-Nintendo-Mah-jongg-mat/dp/B000CNF09G), lub
[takie](https://www.amazon.co.jp/-/en/Jean-easy-mat/dp/B000QUHCEQ).   
Są grube, ciężkie i niewygodne. Ich jedyną zaletą jest to, że przy intensywnym mieszaniu nie przesuwają się po stole, ale przenoszenie ich, rozwijanie i zwijanie jest mało wygodne.

Inną alternatywą są maty na stoły bez listew, które można znaleźć na AliExpressie, Allegro czy na stronie [Yellow Mountain Imports](https://www.ymimports.com/collections/mahjong/mahjong-table-covers?srsltid=AfmBOoodP1Ju4Jm3lqosnoG5zh91KWj57dm41cguNEpQp0dy4-5YemEK), jednakże granie na macie bez listew, które służą zarówno do wyrównywania murów, jak i przetrzymywania liczmanów (Junk Mat) może być utrudnione, biorąc pod uwagę rozmiar kamieni do riichi.

{% include figure.html alt="Mata materiałowa" filename="how-to-buy-mahjong-set/image10.jpg" %}

Być może po przeczytaniu tego wpisu odnosicie wrażenie, że Taiyo nam za niego płaci — chcielibyśmy. Naprawdę byśmy chcieli. Jest to jednak po prostu najlepsza opcja, biorąc pod uwagę ceny i jakość zestawów dostępnych w Polsce.

## Cła i podatki od importowanych towarów

Standardowo przy zamówieniach z zagranicy dopłacić należy 23% VAT-u i opłatę dla przewoźnika — w przypadku Poczty Polskiej jest to 8,50&nbsp;PLN.   
Japoński Amazon uwzględnia te opłaty przy zamawianiu zestawów, jednak przy zamówieniach przez proxy należy liczyć się z dodatkowymi, poza VAT-em i opłatą przewoźnika, opłatami za pośrednictwo mogącymi wynosić np. 10% wartości zamówienia.

## Podsumowanie

Poniżej tabelka podsumowująca omówione zestawy:
<table style="font-size:.6em">
    <thead>
    <tr>
        <th style="text-align:left">Nazwa zestawu</th>
        <th style="text-align:left">Jakość</th>
        <th style="text-align:left">Rozmiar kamieni</th>
        <th style="text-align:left">Zdjęcia</th>
        <th style="text-align:left">Zawartość</th>
        <th style="text-align:left">Cena</th>
        <th style="text-align:left">Dodatkowe uwagi</th>
    </tr>
    </thead>
    <tbody>
    <tr>
        <td style="text-align:left"><strong>„Chińczyki” z Allegro/AliExpress</strong></td>
        <td style="text-align:left">Losowa — od bardzo niskiej do średniej</td>
        <td style="text-align:left">Różne</td>
        <td style="text-align:left"></td>
        <td style="text-align:left">Kamienie, kostki. Brak czerwonych piątek, często brak punktów lub monety zamiast nich</td>
        <td style="text-align:left">Około 100&nbsp;PLN</td>
        <td style="text-align:left">Istnieją też droższe chińczyki, ale nie mamy z nimi doświadczenia, trzeba zwrócić szczególną uwagę na czas dostawy (Do 30(!) dni) oraz na koszta przesyłki, które potrafią zaskoczyć</td>
    </tr>
    <tr>
        <td style="text-align:left"><strong>Grapety/Madżong</strong></td>
        <td style="text-align:left">Niska</td>
        <td style="text-align:left">26 mm</td>
        <td style="text-align:left">
          <a href="/assets/images/how-to-buy-mahjong-set/image4.jpg">[1]</a>
          <a href="/assets/images/how-to-buy-mahjong-set/image8.jpg">[2]</a>
        </td>
        <td style="text-align:left">Kamienie, kostki, znacznik rundy w formie kostki, punkty-patyczki, bezużyteczna instrukcja</td>
        <td style="text-align:left">Odpowiednia cena to około 150&nbsp;PLN</td>
        <td style="text-align:left">Zestawy Grapet często są dosyć krzywe, da się nimi grać. Jako opcja budżetowa są znośne, jednak polecamy zainwestowanie w lepszy zestaw.</td>
    </tr>
    <tr>
        <td style="text-align:left"><strong>Biały e-go</strong></td>
        <td style="text-align:left">Średnia</td>
        <td style="text-align:left">~28 mm</td>
        <td style="text-align:left"></td>
        <td style="text-align:left">Kamienie, kostki, znacznik rundy, punkty-patyczki</td>
        <td style="text-align:left">449&nbsp;PLN, zdecydowanie za dużo</td>
        <td style="text-align:left">Równiejsze niż Grapety, ale jednokolorowe — białe smoki są całe białe.</td>
    </tr>
    <tr>
        <td style="text-align:left"><strong>AMOS Begin</strong></td>
        <td style="text-align:left">Dobra</td>
        <td style="text-align:left">26 mm</td>
        <td style="text-align:left"></td>
        <td style="text-align:left" rowspan="3">Zawartość wszelkich aktualnych setów od AMOS można zobaczyć w
            <a href="https://www.youtube.com/watch?v=LUwu27IoCJM">tym filmie</a>.
        </td>
        <td style="text-align:left" rowspan="3"></td>
        <td style="text-align:left" rowspan="3">Zestawy o podobnej zawartości, różnią się rozmiarem i jakością liczmanów oraz znaczników rundy (na zdjęciu zestaw AMOS Mater)</td>
    </tr>
    <tr>
        <td style="text-align:left"><strong>AMOS Smart</strong></td>
        <td style="text-align:left">Dobra</td>
        <td style="text-align:left">28 mm</td>
        <td style="text-align:left"></td>
    </tr>
    <tr>
        <td style="text-align:left"><strong>AMOS Masters, etc…</strong></td>
        <td style="text-align:left">Dobra</td>
        <td style="text-align:left">28 mm</td>
        <td style="text-align:left">
          <a href="/assets/images/how-to-buy-mahjong-set/image24.jpg">[1]</a>
        </td>
    </tr>
    <tr>
        <td style="text-align:left"><strong>AMOS Complete Gear</strong></td>
        <td style="text-align:left">Dobra</td>
        <td style="text-align:left">28 mm</td>
        <td style="text-align:left">
          <a href="/assets/images/how-to-buy-mahjong-set/image9.jpg">[1]</a>
          <a href="/assets/images/how-to-buy-mahjong-set/image21.jpg">[2]</a>
        </td>
        <td style="text-align:left">144 kamienie (w tym kwiaty i 4 czerwone dory) w zamszowych tackach, kolorowe liczmany, żetony, znacznik rundy, kości, kompas, znaczniki yakitori — wszystko w solidnej twardej walizce</td>
        <td style="text-align:left">Około 10000&nbsp;JPY + przesyłka i cło około 7000&nbsp;JPY</td>
        <td style="text-align:left"></td>
    </tr>
    <tr>
        <td style="text-align:left"><strong>Japońskie zestawy z drugiej ręki</strong></td>
        <td style="text-align:left">Dobra, pod warunkiem że nie są pokruszone, pomazane, etc.</td>
        <td style="text-align:left">Różne</td>
        <td style="text-align:left"></td>
        <td style="text-align:left">Kamienie, kostki, znacznik rundy, punkty-patyczki, być może yakitori</td>
        <td style="text-align:left">Różnie, nawet poniżej 30&nbsp;PLN</td>
        <td style="text-align:left">Koszt przesyłki, trzeba mieć kontakty w Japonii, umieć ocenić stan i jakość zestawu</td>
    </tr>
    <tr>
        <td style="text-align:left"><strong>Zestaw Nintendo</strong></td>
        <td style="text-align:left">Dobra, choć internet twierdzi, że mogą się kruszyć</td>
        <td style="text-align:left">26 mm</td>
        <td style="text-align:left"></td>
        <td style="text-align:left">Kamienie, kostki, znacznik rundy, punkty-patyczki, żetony</td>
        <td style="text-align:left">Około 20000&nbsp;JPY</td>
        <td style="text-align:left"></td>
    </tr>
    <tr>
        <td style="text-align:left"><strong>YMI (Yellow Mountain Imports) — Black Riichi Mahjong Set</strong></td>
        <td style="text-align:left">Średnia</td>
        <td style="text-align:left">26 mm</td>
        <td style="text-align:left">
          <a href="/assets/images/how-to-buy-mahjong-set/image22.jpg">[1]</a>
          <a href="/assets/images/how-to-buy-mahjong-set/image13.jpg">[2]</a>
          <a href="/assets/images/how-to-buy-mahjong-set/image5.jpg">[3]</a>
        </td>
        <td style="text-align:left">144 kamienie (kwiaty, czerwone dory), klasyczne liczmany, znacznik rundy, kostki</td>
        <td style="text-align:left">Około 80&nbsp;USD</td>
        <td style="text-align:left">Nie polecamy początkującym, wizualnie ciężko czytelne, biały smok to całkowicie czarny kamień</td>
    </tr>
    <tr>
        <td style="text-align:left"><strong>Jan Marushin a.k.a. Northway Sports/Honda Kaisei — Renhou</strong></td>
        <td style="text-align:left">Dobra</td>
        <td style="text-align:left">27 mm</td>
        <td style="text-align:left">
          <a href="/assets/images/how-to-buy-mahjong-set/image19.jpg">[1]</a>
          <a href="/assets/images/how-to-buy-mahjong-set/image17.jpg">[2]</a>
          <a href="/assets/images/how-to-buy-mahjong-set/image18.jpg">[3]</a>
        </td>
        <td style="text-align:left">144 kamienie (8 czerwonych dor, 2 x 5man, 2 x 5sou, 4 x 5pin), klasyczne liczmany, yakitori, znacznik rundy, kostki</td>
        <td style="text-align:left">Pomiędzy 10000&nbsp;JPY a 17000&nbsp;JPY + około 5500&nbsp;JPY przesyłki i cła</td>
        <td style="text-align:left">Kamienie z niebieskimi tyłami, niektóre zestawy są pomalowane w niedbały sposób, niedokładnie i często nierówno.</td>
    </tr>
    <tr>
        <td style="text-align:left"><strong>Jan Marushin a.k.a. Northway Sports/Honda Kaisei — Ran (Orchid)</strong></td>
        <td style="text-align:left">Dobra</td>
        <td style="text-align:left">30 mm</td>
        <td style="text-align:left">
          <a href="/assets/images/how-to-buy-mahjong-set/image20.jpg">[1]</a>
          <a href="/assets/images/how-to-buy-mahjong-set/image7.jpg">[2]</a>
          <a href="/assets/images/how-to-buy-mahjong-set/image12.jpg">[3]</a>
        </td>
        <td style="text-align:left">144 kamienie (kwiaty, czerwone dory, w tym 5 pin z kryształkiem), klasyczne liczmany, yakitori, znacznik rundy, kostki</td>
        <td style="text-align:left">Około 8000&nbsp;JPY plus dostawa i cło (około 6000&nbsp;JPY)</td>
        <td style="text-align:left">Kamienie są duże i na zwykłej junk macie mogą się nie zmieścić w czasie gry.</td>
    </tr>
    </tbody>
</table>

## Poglądowe zestawienie rozmiarów kamieni

Od lewej: _Grapet 26 mm_, _YMI Classic 26 mm_, _AMOS 26 mm_, _AMOS 28 mm_

{% include figure.html alt="Porównanie rozmiarów kamieni — od frontu" filename="how-to-buy-mahjong-set/image16.jpg" %}
{% include figure.html alt="Porównanie rozmiarów kamieni — od góry" filename="how-to-buy-mahjong-set/image1.jpg" %}

Od lewej: _Jan Marushin Renhou 27mm_, _AMOS 28 mm_, _Jan Marushin Ran 30 mm_

{% include figure.html alt="Porównanie rozmiarów kamieni — od frontu" filename="how-to-buy-mahjong-set/image14.jpg" %}
{% include figure.html alt="Porównanie rozmiarów kamieni — od góry" filename="how-to-buy-mahjong-set/image2.jpg" %}
